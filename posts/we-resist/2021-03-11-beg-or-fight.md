---
title: တောင်းပွဲလား တိုက်ပွဲလား
author: We Resist - Burma
date: March 11, 2021
---

ဒီနေ့ သပိတ်မှောက် လူတချို့ ဖမ်းခံရတာမှာ ပြန်လွှတ်ပေးရေး တောင်းဆို ကြတယ်။ တယောက်က ဆော်သြတယ်။ ဒိုင်းတွေ အကုန် ချထား၊ လက်မြှောက် တောင်းပန်ကြ၊ အကြမ်းပြန်ဖက်တဲ့ သူ ဒလံပဲတဲ့။ ရန်သူဘက်က မီးခိုးဗုံ၊ ကျည်တွေပဲ ပြန်ပေးလိုက်တယ်။

ဗုဒ္ဓဘာသာ ဘုန်းတော်ကြီးနဲ့ ခရစ်ရှန် ဘုန်းတော်ကြီး၊ သီလရှင်တွေလည်း လူထုကို မပစ်ခတ်ဖို့ ရှေ့တန်းကနေ မေတ္တာ ရပ်ခံကြတယ်။ မရပါဘူး။ ပစ်တာပါပဲ။

ဒီဖြစ်ရပ်တွေက ၁၉၀၅ ရပ်ရှား စိန့်ပီတာစဘတ်မြို့ လူထု အုံကြွမှုမှာ သွေးစွန်းသော တနဂ်နွေလို့ နာမည် တွင်ခဲ့တဲ့ ဖြစ်ရပ်တခုနဲ့ အလားသဏ္ဍာန် တူတယ်။

ခရစ်ရှန် ဘုန်းတော်ကြီး ဂါဘွန်က သပိတ်မှောက် လူထုကို ဦးဆောင်ပြီး ဇာဘုရင့် နန်းတော်ရှေ့မှာ အသနားခံစာ တင်သွင်းဖို့ သွားတယ်။ ဘုရင်ရဲ့ အကြမ်းဖက် အုပ်စုက ပစ်ခတ် သတ်ဖြတ်ကြလို့ လူအများအပြား သေဆုံးခဲ့ရတယ်။

အခုပွဲမှာ တောင်းဆိုတာ၊ တောင်းပန်တာ၊ မေတ္တာ ရပ်ခံတာတွေက ဦးဆောင်သူ အပါအဝင် ကိုယ့် လူတွေကို ပိုမို ထိခိုက်စေမှာ စိုးရိမ်ပါတယ်။ တိုက်ယူ ရမယ့် ပွဲ ဆိုတာ စိတ်ပိုင်းဖြတ်ထားစေချင်ပါတယ်။
