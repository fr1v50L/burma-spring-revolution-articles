---
title: ဂွေးကိုဖြတ်ပစ်ရန်လိုအပ်နေခြင်း
author: We Resist - Burma
date: February 5, 2021
---

ပုံပြင်တစ်ပုဒ်ရှိတယ်။ တစ်ရက်မှာလယ်သမားလင်မယားနှစ်ယောက်ဟာ အိမ်ပြန်ရင်း လမ်းတစ်ဝက်လောက်ကျတော့ ဓားပြတစ်ယောက်နဲ့တွေ့တယ်။ ဓားပြကလက်နက်တပ်ဆင်ထားပြီး အလွန်နာမည်ဆိုးကျော်တဲ့သူ တစ်ယောက်ပဲ။လယ်သမားရဲ့မိန်းမကို ဓားပြကတွေ့တော့ လယ်သမားကိုခြိမ်းခြောက်အကြပ်ကိုင်ပြီး အဲဒီမိန်းမကိုမုဒိန်းကျင့်ဖို့ကြိုးစားပါတော့တယ်။ဓားပြရဲ့ညစ်ယုတ်တဲ့ လိင်ခံစားမှုအရသာက မုဒိန်းကျင့်ရုံနဲ့မဝတော့လင်ယောကျာ်းဖြစ်သူကိုပါ အရှက်ခွဲဖို့လုပ်တယ်။ အဲဒီမှာဓားပြဟာ လယ်သူမကိုမုဒိန်းကျင့်နေတုန်း သူ့ရဲ့ဂွေးဥကိုကိုင်ထားပေးဖို့ လယ်သမားကို အမိန့်ပေးတယ်။ အကြောင်းပြချက်ကတော့ မုဒိန်းကျင့်နေတုန်းသူ့ရဲ့ဂွေးဥ ဖုန်မပေစေဖို့လို့ဆိုတယ်။ ဒါနဲ့ကြောက်ရွံ့တုန်လှုပ်နေတဲ့လယ်သမားဟာ ဂွေးဥကိုကိုင်ပေးထားဖို့သဘောတူလိုက်ရတယ်။ ဒီလိုအဓမ္မကျင့်မှုပြီး မြောက်သွားလို့ ဓားပြထွက်ခွာပြီး မျက်စိအောက်ကပျောက်သွားတဲ့အခါ လယ်သမားဖြစ်သူက တခွီခွီနဲ့ထရယ်တော့တယ်။ မိန်းမလုပ်သူက "ငါ့ကိုမုဒိန်းကျင့်သွားတာတောင် ဘာကိုသဘောကျနေတာလဲ" ဆိုပြီးမေးတော့ "မင်း..မသိပါဘူးကွာ။ငါသူ့ဂွေးဥကိုတကယ်မအုပ်ပေးလိုက်ဘူး။အခုသူ့ဂွေးဥမှာဖုန်တွေချည်းပဲကွ။" ဆိုပြီးဆက်လက်ဟားတိုက်ရယ်မောနေတော့တယ်။

ဒီပုံပြင်ကနေသင်ခန်းစာယူရမယ့် အရေးကြီးဆုံးအချက်ကဖိနှိပ်ခံရသူတွေရဲ့ "ကြံဖန်ပျော်ရွှင်တတ်မှု" ဟာဖိနှိပ်သူရဲ့ ကြမ်းကြော့ရက်စက်တဲ့ဖိနှိပ်ခြင်းကိုအမြင်ကွယ်သွားစေတဲ့အထိ ဖြစ်စေနိုင်တဲ့အန္တာရယ်ပဲဖြစ်တယ်။ ဖိနှိပ်ခံရသူဟာ ဖိနှိပ်သူအတွက် "မဖြစ်စလောက် ပွန်းပဲ့စွန်းထင်းမှု" လောက်ကိုဟားတိုက်နေရင်း သူ့ရဲ့ဖိနှိပ်ခံဖြစ်မှုကိုယ်တိုင်ကိုအသုံးချပြီး ညစ်ညမ်းစွာ ပျော်ရွှင်မှုကိုထုတ်ယူ မိန်းမောနေတာပဲဖြစ်တယ်။ ဒါကြောင့်ဖိနှိပ်ခံရသူတို့ရဲ့တာဝန်ကဖိနှိပ်သူရဲ့ ဂွေးဥဖုန်ပေတာလောက်၊ "ဖုန်ပေအောင်" လောက်လုပ်ဖို့မဟုတ်ဘဲ "အဲဒီဂွေးဥကိုယ်တိုင်ကိုဖြတ်တောက်ပစ်ဖို့" ဖြစ်ကြောင်း တင်ပြလိုက်ရပါတယ်။
