---
title: လက်ဦးမှု ရယူရေး
author: We Resist - Burma
date: March 7, 2021
---

ပြည်သူတွေအကြမ်းဖက်ခဲ့လို့ စစ်တပ်က အာဏာ သိမ်းဖို့အခွင့်ရေးရသွားပြီး ၈၈ ကျရှုံးရတယ်ဆို ပြီးယုံကြည်နေမှုက မြေပြင်လှုပ်ရှားမှုတွေကို ဘယ်လောက်နှောင့်နှေးစေတယ်ဆိုတာ တဖြည်း ဖြည်းသိသာလာတဲ့ကိစ္စတစ်ခုပဲ။ ဘယ်သူက စ တာလဲတော့မသိပေမယ့် ဒီပြဿနာက တော်တော်ဆိုးနေတယ်​။

၈၈မှာ ပြည်သူတွေ အဓိကတိုက်တဲ့ရန်သူက နေဝင်းနဲ့မဆလပါတီ။ အဲဒီတုန်းက နေဝင်းရဲ့မဆလပါတီထဲမှာ စစ်ခေါင်းဆောင်တွေနဲ့ စစ်တပ်က ဖိနှိပ်​ရေးလက် နက်တွေအဖြစ် ရှိနေခဲ့တယ်။ ပြည်သူတွေရဲ့ဆန္ဒပြမှု၊သပိတ်မှောက်မှုတွေက အားကောင်းလို့ မဆလပါတီဟာ တိုင်းပြည်ကို တစ်ပါတီအစိုးရအ ဖြစ်အုပ်ချုပ်ဖို့ မအုပ်စီးနိုင်တော့ဘူး။ စိန်လွင်၊ စောမောင်၊ မောင်မောင် စတဲ့ လက်ကိုင်တုတ် အလီလီကိုပြောင်းပြီးခြိမ်းခြောက်/ချွေးသိပ်ဖို့ကြိုးစားပေမယ့် ပြည်သူဟာ ကြားဖြတ်အစိုးရကိုသာ ( ကြားဖြတ် ရွေးကောက်ပွဲမဟုတ်၊ဒေါ်စုတို့ တိုးဝင်ခဲ့တဲ့ ပါတီစုံရွေးကောက်ပွဲဆိုတာ ငြိမ်ဝိပ်ပိပြားရေးကောင်စီရဲ့လှည့်ကွက်ပဲ)တောင်းဆိုခဲ့တယ်။ ဒါကို ရုပ်သေးမောင်မောင်တို့က လုံးဝဂရုမစိုက်ဘဲ ဝေ့လည်ကြောင်ပတ်နဲ့ အချိန်ဆွဲနေခဲ့တယ်။

၈လေးလုံးပြီးတော့ မဆလပါတီရဲ့ပါတီဝင်တွေ အစုလိုက်အပြုံလိုက်ထွက်ခွာခဲ့သလို ပြည်သူတွေ က ပြည်လုံးကျွတ်သပိတ်မှောက်ခဲ့လို့ မဆလပါတီဟာ အတော်လေးယိမ်းယိမ်သွားပြီး အစိုးရ အုပ်ချုပ်ရေးယန္တရားတွေ ထိုးရပ်ကုန်တယ်။ အဲဒီ အချိန်မှာ ပြည်သူနဲ့ရဟန်းတွေ ပေါင်းစည်းပြီး ပြည်သူ့အုပ်ချုပ်ရေးတွေဖွဲ့၊ ကိုယ်ပိုင်တရားစီရင် ရေးခုံရုံးတွေ လုပ်၊ စတဲ့လုပ်ဆောင်ချက် တွေနဲ့ ကိုယ့်ဘာကိုယ် ရပ်တည်ခဲ့ကြတယ်။

အဲဒီ အချိန်မှာ ပြည်သူတွေက ရဲစခန်းတွေဝင်စီး၊လက်နက်တွေကိုသိမ်း၊ ဘုန်းကြီးကျောင်းတွေမှာ ဝှက် တာမျိုးရှိခဲ့ပေမယ့် ခင်များတို့သိပ်ကြောက် တဲ့ အကြမ်းဖက်မှုဆိုတာတွေမစသေးဘူး။

ဒီလို အချိန်မှစပြီး မဆလပါတီက ပါတီထဲက စစ်ခေါင်း ဆောင်တွေကို ပါတီကနေထွက်ခွာခွင့်ပေးခဲ့တယ်။ ပြည်သူတွေ အတွက် ဒီလုပ်ရပ်က ပဟေဋိ ဆန်သွားခဲ့တယ်။ အဲဒီနောက်ပိုင်းမှ ထောင်ဆူပြီး ထောင်သားတွေလွတ်လာတာ၊ ဂိုထောင်တွေကို ဖောက်တာ၊ ရေပေးဝေရေးစနစ်တွေကို အဆိပ် ခတ်ဖို့ကြိုးစားတွေပေါ်ပေါက်လာပြီး ဖမ်းမိတဲ့အဲ ဒီလို ကောင်တွေကို ပြည်သူက ခေါင်းဖြတ်သတ် တာတွေ စတင်လာခဲ့တာ။

အဲဒီလိုရုတ်ရုတ်သဲသဲ အခြေအနေမှာ နေဝင်းက သူ့စံအိမ်မှာ စစ်ခေါင်း ဆောင်တွေကို ခေါ်ပြီး သူတို့ရဲ့အယုတ်ညံ့ဆုံးမ ဟာအကြံအစည်ကြီးနဲ့ပက်သက်ပြီး ဆွေးနွေးပွဲ လုပ်ခဲ့ကြောင်း ကောလဟာလတွေပေါ်ပေါက်လာ ခဲ့တယ်။ နေဝင်းက စစ်ခေါင်းဆောင်တွေကိုပါတီ က ထွက်ခွာခွင့်ပေးတာ၊ တိုင်းပြည်ကိုဆူပူအောင် လုပ်ခိုင်းတာ၊ ဒါမှ စစ်တပ်က ပါတီနိုင်ငံရေးကြောင့်မဟုတ်ဘဲ တိုင်းပြည်ရဲ့ယိုယွင်းနေတဲ့အခြေအ နေကြောင့် အာဏာသိမ်းရပါတယ်လို့ လိမ်ဆင် ထုတ်တာ စတဲ့လုပ်ငန်းစဉ်တွေ ပေါက်ကြားခဲ့တယ်။

ပြည်သူ့အုပ်ချုပ်ရေးနဲ့သာယာနေတဲ့ပြည်သူဟာ ဒီကောလဟာလကို သတိကြီးကြီးမထားခဲ့ ကြဘူး။ မဆလဆင်းပေးရေးနဲ့ ကြားဖြတ်အစိုးရဖွဲ့ရေးကိုသာ ရုပ်သေးမောင်မောင်ကို တစိုက်မတ် မတ် တောင်းဆိုပြီး ဆန္ဒပြပွဲတွေ ဆက်လက်ပြုလုပ်နေခဲ့တယ်။ စက်တင်ဘာ ၁၈ရက်မှာတော့ စစ်တပ်ဟာ ဝမ်း နည်းဖွယ်ကောင်းတဲ့ လူအစုလိုက်အပြုံလိုက်သတ်ပွဲကို သုံးရက်ဆက်ဆင်နွှဲပြီး အာဏာသိမ်းလိုက်ပါတော့တယ်။ ဒါဟာ အကျူဉ်းချုပ်ပါ။

ပြည်သူတွေတွေအကြမ်းဖက်လို့အာဏာသိမ်းရပါတယ်ဆိုပြီး ငြိမ်ဝပ်ပိပြားရေး ကောင်စီက ဘယ်လိုပဲဗြောင်လိမ်လိမ် ၁၈ရက်မ တိုင်ခင်ကတည်းက စစ်ကားတွေရောက်နေတာ၊ အထင်ကရအဆောက် အဦးတွေမှာစစ်သားတွေနေရာယူနေခဲ့ပြီးတာတွေကို ဖြေရှင်းချက်မပေးနိုင် ခဲ့ပါဘူး။ ဆန္ဒပြအမျိုးသမီးတွေကို တိုက်ပေါ်မှာနေရာယူထားတဲ့ စစ်သားတွေက ဘောင်းဘီချွတ် မဖွယ်မရာလုပ်ပြလို့ ဆန္ဒပြသူတွေ ဒေါသထွက်ပြီး တိုက်ပေါ်တက်၊ အဲဒီစစ်သားတွေကိုဖမ်း၊ လက်နက်တွေကိုသိမ်းခဲ့တယ်။ ဒါဟာ ပြည်သူက လက်နက်လုပြီး နိုင်ငံတော်လုံခြုံရေးနဲ့တည်ငြိမ်အေးချမ်းရေးကို ဖျက်စီးလို့ စစ်တပ်အာဏာ သိမ်းဖို့အကြောင်းပြချက်ရသွားတယ်ဆိုတာ တော်တော် အဓိပ္ပါယ်မရှိတဲ့ကိစ္စပဲ။

ကိုးနဝင်းစိုက်တဲ့ ၉လပိုင်း ၁၈ရက်နေ့မှာ စစ်တပ်က ဘာအကြောင်းမှမရှိလည်း အာဏာသိမ်းကို သိမ်းမှာပဲ။ ဘာကြောင့်လဲဆိုတော့ နေဝင်းနဲ့မဆလပါတီဝင်တွေ အာဏာတန် ခိုးဆက်ထွားရေးအတွက် တစ်ခုတည်းသော လမ်းကြောင်းက စစ်တပ်အားကိုးပြီး အာဏာသိမ်းဖို့ပဲ ကျန်တော့တာကြောင့်ပဲ။

ဒီကနေ့တော်လှန် ရေးက ၈၈နဲ့ မတူတာတွေရှိတယ်။ ၈၈မှာ အာဏာသိမ်းစစ်တပ်က တစ်တိုင်းပြည်လုံးက ဆန့်ကျင်တဲ့ပါတီရဲ့လက်အောက်ခံဖြစ်တဲ့အတွက် အဲဒီပါတီကြီး အကြောဆိုင်းသွားလို့ အာဏာဆက် ကြီးနိုင်အောင် အတင်းအကြပ်လုပ်ဇာတ်ခင်းပြီး ရက်ရက်စက်စက်သတ်ဖြတ်အာဏာသိမ်းခဲ့တာ။ ဒီကနေ့လှုပ်ရှားမှုက ပြည်သူအများစုက လိုလိုလားလား မဲပေးခဲ့တဲ့ အစိုးရကို စစ်တပ်က ရမည်ရှာဖြုတ်ချအာဏာသိမ်းတဲ့အတွက် ပြည်သူ တွေ လမ်းပေါ်ရောက်လှုပ်ရှားကြတာ။ ( CRPH ရဲ့ လက်ရှိတိုင်ငံရေးရပ်တည်ချက်က စုလွှတ်ရွေး ပြည်သူတွေနဲ့ ခြေဥဖျက်/ဖဒရယ်စနစ်လိုလားတဲ့ ပြည်သူတွေကြားက အပြိုင်အဆိုင်ကနေ သီးပွင့်ခဲ့ တာ။ ပြည်သူအများစုက လမ်းပေါ်စထွက်ကတည်းက ဒီမူဝါဒတွေကို စတင်ချမှတ်ခဲ့တာမဟုတ်ဘူး။)

၈၈မှာ စစ်တပ်က အာဏာကို သွေးနဲ့ လောင်းပြီးသိမ်းခဲ့တဲ့အချိန်မှ ပြည်သူဟာငြိမ်ဝပ် ပိပြားခဲ့ရတယ်။ ဒီကနေ့မှာတော့ စစ်တပ်အာဏာ သိမ်းမှ ပြည်သူက အုံကြွလာခဲ့တယ်။ ဒါကြောင့် ဒီကနေ့မှာ စစ်တပ်က ပြည်သူတွေ လမ်းပေါ်မ ထွက်လေ၊ မအုံကြွလေ သူတို့လိုချင်တဲ့ ' တရားဝင်အစိုးရ'ဘဝကို တည်တည်ငြိမ်ငြိမ်ဖွဲ့စည်းနိုင် လေပဲ။ အဲဒီလို ဖွဲ့စည်းပြီးသွားရင် ခင်များတို့က အန္တရာယ်ကြောက်လို့ လမ်းပေါ်မထွက်ခဲ့လည်း အန္တရာယ်က အိမ်တံခါးလာခေါက်လိမ့်မယ်။

ဒီအချိန်မှာ ပြည်သူတွေကို မအုံကြွဖို့၊ လမ်းပေါ်မထွက် ဖို့ တိုက်တွန်းချက်မှန်သမျှဟာ ဒီတော်လှန်ရေးကို ရေစုံမျောအောင်လုပ်နေတဲ့ထောင်ချောက်တွေအ ဖြစ်ကျနော်တို့ သတ်မှတ်ရလိမ့်မယ်။

ဒါဆိုရင် လမ်းပေါ်ထွက်ရုံနဲ့လုံလောက်ပြီလားဆိုတဲ့မေးခွန်းပေါ်လာတယ်။ ၉လပိုင်း ၁၈ရက်နေ့ အစုလိုက်အပြုံလိုက်မသတ်ခင် တစ်လလောက်အတွင်း နေဝင်းနဲ့စစ်တပ်က မြို့တွေထဲကနေ စစ်သားတွေပြန်ဆုတ်ခိုင်းပြီး ပြည်သူတွေကို ကိုယ်ပိုင်အုပ်ချုပ်ရေးနဲ့ဆန္ဒပြပွဲ တွေကြား လွပ်လွပ်လပ်လပ်ချန်ထားပေးခဲ့တယ်။ ပြည်သူက အဲဒီတစ်ဝက်တစ်ပျက်အနိုင်ပွဲမှာ ယစ် မူးနေခဲ့တယ်။ ကြားဖြတ်အစိုးရဖွဲ့စည်းရေးကိုသာ ရုပ်သေးမောင်မောင်ထံ တောင်းဆိုနေခဲ့တယ်။ ကျန်တဲ့အခြေအနေတွေကို မတွက်ဆခဲ့တဲ့အ တွက် ဘာမှမပြင်ဆင်နိုင်ခဲ့ဘူး။ ဒါဟာ ကျနော်တို့ လက်ရှိအခြေအနေနဲ့ အတော်လေးဆင်တူနေတာ တွေ့ရတယ်။

နိုင်ငံတကာဖိအား၊ ပြည်သူရဲ့တင်းအား၊နဲ့ အုပ်ချုပ်ရေးယန္တရားရပ်ဆိုင်းမှုတွေကြောင့် နဲ့တင် စစ်တပ်ဟာ ဘယ်တုန်းကမှ အာဏာကို လက်မလွှတ်ခဲ့ဖူးပါဘူး။ စစ်တပ်နဲ့စစ်ခေါင်းဆောင်တွေဟာ ဘယ်တော့မှ နောက်ပြန်လှည့်တဲ့လမ်း ကို ရွေးမှာမဟုတ်ဘူး။ ၈၈တုန်းက စင်္ကာပူက ထောက်ပံ့ပေးတဲ့ လက်နက်တွေနဲ့ လူတွေကို အစု လိုက်အပြုံလိုက်သတ်ပြီး အာဏာကိုပြန်ယူခဲ့တယ်။ ပြီးတော့ ချွတ်ခြုံကျနေတဲ့တိုင်းပြည်ဘဏ္ဍာ ရေးကို ဂရုမစိုက်ဘဲ ထိုင်းကို တိုင်းပြည်ရဲ့သယံဇာ တတွေ အောက်ဈေးနဲ့ထိုးရောင်းပြီး လက်နက် ဝယ်၊ အသက်ဆိုးဆက်ရှည်ခဲ့တယ်။ အဲဒီလက် နက်တွေနဲ့ သူတို့ကို ကျောင်းသားနဲ့ပြည်သူဘက် ကနေ ဝိုင်းတိုက်ပေးတဲ့ လက်နက်ကိုင်တိုင်းရင်းသားသူပုန်အင်အားစုတွေ(ဒီနေရာမှာ ဖိနှိပ်မှုကို တွန်းလှန်အံတုတဲ့အနက်နဲ့ သူပုန်လို့သုံးပါတယ်။စစ်တပ်ကို CRPH တောင် သူပုန်လို့မခေါ်ဘဲ အကြမ်းဖက်အဖွဲ့လို့ သုံးနှုန်းနေပြီ)ကို ဖြိုခွင်းခဲ့ တယ်။ စစ်တပ်က အခုအခြေအနေမှာ ဒီလိုလမ်း ကို လျှောက်ကိုလျှောက်မှာပါ။

တိုင်းရင်းသား လက်နက်ကိုင်သူပုန်တွေနဲ့ ထိပ်တိုက်တွေ့ဖို့ ချထားတဲ့ စစ်သားတွေကို မြို့တွေပေါ်ပြန်မခေါ် သေးတာဟာ မြို့ပေါ်က ပြည်သူတွေအနေနဲ့ ၈၈ တုန်းကလောက် အပစ်မခံရသေးတဲ့အခြေအနေ ကိုဖြစ်စေပေမယ့် သူတို့ကိုဝင်တိုက်လာနိုင်ချေ ရှိတဲ့ တိုင်းရင်းသားလက်နက်ကိုင်သူပုန်တွေကိုပါ စစ်မျက်နှာဖွင့်ထားတာလည်းဖြစ်တယ်။ ဒီတိုင်းပြည်ထဲကို ဘာပစ္စည်းတွေပါမှန်းမသိတဲ့လေယာဉ်တွေအခေါက်ပေါင်းများစွာ ပျံ့ သန်းနေခဲ့ပြီးပြီ။

ဒီတော့ CDMနဲ့လမ်းပေါ်ထွက်အုံကြွခြင်းက အာဏာရူးတွေကို အသက်ရှုကြပ်စေတာမှန်ပေမယ့် ဒီလောက်နဲ့အာဏာရူးတွေက အာဏာကိုလက်လွှတ်လိမ့်မယ်လို့ ပေါ့ပေါ့တန်တန် မယုံကြပါနဲ့။ လမ်းပေါ်ကို ထွက်ရုံလေးထွက်မယ်၊ လိုက်ဖမ်း ရင်ပြေးမယ်ဆိုတဲ့ စိတ်ကို ဖျောက်သင့်နေပြီ။

၈၈ စက်တင်ဘာလမှာ စစ်တပ်အာဏာသိမ်းပြီးတော့ ခင်များတို့ သိပ်ငြိမ်းချမ်းပါတယ်လို့ ထင်နေကြ တဲ့မင်းကိုနိုင်က "နောက်ဆုံးအနေနဲ့တစ်နိုင်ငံလုံးက အစိုးရကိုခုခံတိုက်ခိုက်သွားရန် သူတို့ပြင်ဆင်လျက်ရှိကြောင်း၊ အမိနိုင်ငံ လွတ်လပ်ရေးအတွက် စတေးလိုသည့်ဆန္ဒထက်ဂုဏ်ယူစရာ မည်သည့်အရာမှမရှိကြောင်း၊ သူတို့အနေနဲ့ ပါးစပ်ပြောကိုရပ်ဆိုင်းတော့မည်ဖြစ်ပြီး အစိုးရအား နောက်ဆုံးထမင်းစားထားရန် သတိပေးလိုက်ကြောင်း" ကြောငြာချက်ထုတ်ခဲ့ဖူးတယ်။ ဒါပေမယ့် သူတို့ တွေ နောက်ကျသွားခဲ့ပါတယ်။ ခင်များတို့ ကျနော်တို့လက်ထက်မှာ အဲဒီလို ထပ်ပြီးနောက်ကျနေလို့ မဖြစ်တော့ပါဘူး။ ကိုယ့်ဘက်ကလက်ဦးမှုမယူနိုင်ရင် အခုသွေးစို့နေတဲ့မြေဟာ သွေးချောင်းစီးသွားပါလိမ့်မယ်။
