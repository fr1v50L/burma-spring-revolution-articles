---
title: လူထုစစ်သား စုဆောင်းရေး
author: We Resist - Burma
date: March 1, 2021
---

လူညီရင် ပြန်ချပါတယ်လို့ ဆိုကြတယ်။ စစ်တိုက်တာမှာ တဦးချင်း သဘောဆန္ဒနဲ့ဆို ဘယ်လိုမှ ညီမှာ မဟုတ်ဘူး။ တိုက်ဖို့ ညီခဲ့ရင်လည်း တိုက်နည်းမှာ ညီမှာ မဟုတ်ဘူး။ အဲတော့ လိုအပ်ချက်အရ တိုက်ရမယ်။ လိုအပ်ချက်အရ အမိန့် နာခံရမယ်။

မုံရွာမှာ ပြည်သူ့ အုပ်ချုပ်ရေး ဖွဲ့လိုက်တယ်။ ညပိုင်းမှာ တပ်မ ၃၃ ဆင်းလာရင် လမ်းပိတ်ဆို့ဖို့၊ ခုခံဖို့ အတွက် တအိမ် တယောက် မဖြစ်မနေ ထွကိကြလို့ လော်နဲ့ လိုက်အော်တယ်။ လူထု စစ်သား စုဆောင်းရေး အဆင့်ပဲ။ မုံရွာလိုပဲ လူထု စစ်သား စုဆောင်းကြ။

လူထု စစ်သား စုဆောင်း ပြီးရင် ထက်-အောက် လိုအပ်ချက်အရ အမိန့်ပေး-နာခံ စနစ်တခု တည်ဆောက်ရမယ်။ ဒါပေမယ့် ခေတ်ဟောင်းလို့ ဗြူရိုကရက် အမိန့်ပေးစနစ်နဲ့ မဟုတ်ဘူး။ တိုက်ပွဲ တပွဲ ဗျူဟာ၊ နည်းပရိယာယ် ချမှတ်တဲ့အခါ အားလုံး ဆွေးနွေး၊ ဆုံးဖြတ်၊ တာဝန်ခွဲ။ တပွဲချင်း ထူးခြားချက်အရ၊ တယောက်ချင်း အားသာချက် အရ ခေါင်းဆောင်ကို အလှည့်ကျ လုပ်ဖို့ လိုရင် ပြောင်းလုပ်။

ဖက်ဆစ် စစ်တပ်က ပြည်သူ့စစ် ဗျူဟာ ချမှတ်ဖူးတယ်။ လူထုကို ဖိနှိပ်ရေးပဲ လုပ်တော့ သူတို့ နည်းဗျူဟာကို ဘယ်တော့မှ သုံးနိုင်မှာ မဟုတ်ဘူး။ ငါတို့ လူထုသာ ညီရင် အရင် ဖက်ဆစ် စစ်တပ်၊ ရဲတပ်ကို ဖြိုပြီး လူထု ဒီမိုကရေစီ တပ်အသစ်နဲ့ အစားထိုးလို့ ရတယ်။ ပြည်ပ ကျူးကျော် လာတဲ့ နိုင်ငံခြား စစ်တပ်ကိုပါ ပြန်ဆော်လို့ ရတယ်။

တိုက်ခိုက်ရေး၊ ထောက်ပို့၊ သတင်း၊ ကယ်ဆယ်ရေး စတဲ့ ယူနစ်တွေကိုလည်း အသက်မွေးဝမ်း ပညာ ကျွမ်းကျင်မှု အသီးသီးအရ ဖွဲ့စည်းယူလို့ ရတယ်။ ဒီလို ဖွဲ့နိုင်မှသာ လူနည်းစု ဖက်ဆစ်အင်အားစုကို ချေမှုန်း နိုင်မယ်။ မဟုတ်ရင် ပွဲခင်းထဲ ကျစ်ကျစ် လစ်လစ် ဖွဲ့ထားတဲ့ လူဆယ်ယောက် ဝင်ဖျက်ရင် ပွဲပျက်သလို ဖြစ်မှာ စိုးတယ်။
