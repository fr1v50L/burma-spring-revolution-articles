---
title: "GSC က ဦးစီးပြုလုပ်သည့် လူထုအစည်းအဝေးမှာ ချမှတ်ခဲ့သောမူများ"
author: We Resist - Burma
date: February 22, 2021
---

ယနေ့ (၂၂.၂.၂၀၂၁) နေ့လည်ပိုင်းတွင် ရန်ကုန်မြို့ စုရပ်အသီးသီးမှ ချီတက်လာကြသော သပိတ်စစ်ကြောင်းများသည် ဆူးလေးတွင် ပေါင်းဆုံခဲ့ကြသည်။ စစ်အာဏာရှင်စနစ်တိုက်ဖျက်ရေး အထွေထွေသပိတ်ကော်မတီ (GSC) က ဦးစီးပြီး လူထု စည်းဝေးပွဲတရပ် ပြုလုပ်ခဲ့သည်။ ချီတက်လာသော စစ်ကြောင်းအသီးသီးမှ ကိုယ်စားလှယ် တဦးချင်းစီက စစ်အာဏာရှင်စနစ်တိုက်ဖျက်ရေး မူတချက်ချင်းစီ အဆိုတင်သွင်းပြီး ထောက်ခံဆွေးနွေးမှုများ ပြုလုပ်ခဲ့သည်။ ချီတက်လာသော သပိတ်စစ်ကြောင်း အသီးသီးမှ လူထု၏ အဆုံးအဖြတ်ကို ရယူခဲ့ကြသည်။ နှစ်ငါးလုံး ပြည်လုံးကျွတ် အထွေထွေသပိတ် ဆင်နွှဲသည့်နေ့တွင် ဆူးလေ လူထုစည်းဝေးမှ တခဲနက် အတည်ပြုလိုက်သည့် တိုက်ပွဲဝင် လမ်းကြောင်း မူ(၅)ချက် ရှိသည် -

(၁)စစ်အာဏာရှင်စနစ် အမြစ်ပြတ် ချေမှုန်းရေး

(၂)ဒီမိုကရေစီ အပြည့်အဝ ရရှိရေး

(၃)၂၀၀၈ ခြေဥအကုန်အစင် ဖျက်သိမ်းရေး

(၄)ဖက်ဒရယ်ဒီမိုကရေစီပြည်ထောင်စု ပေါ်ပေါက်ရေး

(၅)နိုင်ငံရေးအကျဉ်းသားအားလုံး ချက်ချင်းလွှတ်ပေးရေး။
