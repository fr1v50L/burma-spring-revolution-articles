---
title: တရားဥပဒေ၊လူ့အဖွဲ့အစည်းနှင့်နိုင်ငံရေး (၂၀၁၈)
author: နိုင်မင်း
Date: February 14, 2021
---

၁။။လူ့အဖွဲအစည်းဟာဥပဒေအပေါ်အခြေပြုတည်ဆောက်ထားတာမဟုတ်ဘူး။ဥပဒေကသာလူအဖွဲအစည်းရဲ့လိုအပ်ချက်အရရေးဆွဲထားတာ။

၂။။အဲသလိုရေးဆွဲရာမှာလည်းတဦးချင်းစီရဲ့လူမှုစီပွားစိတ်ရူးပေါက်ရာအပြောင်းအလဲတွေအတွက်မဟုတ်ဘူး။အားလုံးကိုကိုယ်စားတဲ့ဘုံအကျိုးစီပွားအတွက်ရည်စူးထားတာ။ပဒေသရာဇ်ခေတ်မှာပဒေသရာဇ်လူ့အဖွဲအစည်းအတွက်ဘူဇွှာခေတ်မှာဘူဇွှာလူ့အဖွဲအစည်းအတွက်။

၃။။လူမှု(စီပွား)အခြေအနေကနေစဉ်ကြုံတွေနေရတဲ့လက်တွေဘ၀၊နိုင်ငံရေးဆိုတာနောက်ကလိုက်တယ်(စီပွား=စား၀တ်နေရေးကိစ္စကိုဆိုလိုတယ်။ecomonyဆိုတာယေဘုယျအားဖြင့်မက်ဝါဒီအတွက်စာ၀တ်နေရေးကိစ္စလို့အဓိပ္ပါယ်ရပြီးအရင်းရှင်လောကမှာအမြတ်ရအောင်လုပ်တဲ့ဘာသာလို့အဓိပ္ပါယ်ရတယ်)

၄။။ခေတ်ပြောင်းချိန်လူမှုအခြေအနေတွေပြောင်းလဲနေချိန်မှာဥပဒေအဟောင်းကိုဖက်တွယ်ထားတာဟာလူများစုရဲ့အကျိုးကိုမျက်ကွယ်ပြုပြီးလူနည်းစုခေတ်ဟောင်းအာဏာလက်ကျန်လူနည်းစုအကျိုကိုဖေါ်ဆောင်ဖို့ဂျင်းထည့်ထားတာဖြစ်တယ်။

၅။။ဘယ်လိုဂျင်းလဲဆိုတော့လက်ရှိကြုံတွေ့နေရတဲ့လူမှုစီပွားပြဿနာတွေကိုဥပဒေရေးရာနိုင်ငံရေးပြဿနာအဖြစ်ပုံဖေါ်တဲ့ဂျင်းပဲ။

၆။။လက်ရှိကြုံတွေ့နေရတာတွေကလူ့အဖွ့ဲအစည်းဟောင်းကိုကိုယ်စားပြုတဲ့လူတန်းစားနဲ့ပြောင်းလဲလာတဲ့လူ့အဖွဲ့အစည်းသစ်ကိုကိုယ်စားပြုတဲ့လူတန်းစားရဲ့ပဋိပက္ခ။အာဏာလက်ကျန်ဖိနှိပ်သူလူတန်းစားနဲ့ဖိနှိပ်ခံလူများစုကြီးရဲ့ပဋိပက္ခ။

၇။။အဲဒီလူမှုလူတန်းစားအကျိုးပဋိပက္ခကိုဥပဒေပြင်မယ်နိုင်ငံရေးအရညှိယူမယ်စတာတွေလုပ်လို့မရဘူး။လူများစုဖိနှိပ်ခံလူတန်းစားကိုကိုယ်စားပြုတဲ့ဥပဒေသဘောတရားအနှစ်သာရတခုလုံးကိုမထိရဲမကိုင်ရဲပဲနိုင်ငံရေးဥပဒေရေးအဖြစ်ပုံဖေါ်နေတာဟာလူများစုအကျိုးကိုမျက်ကွယ်ပြုပြီးလူနည်းစုအကျိုးအမြတ်ကိုတနိုင်ငံလုံးအကျိုးအမြတ်ဖြစ်တယ်လိုဂျင်းကြီးကြီးလိုက်ထည့်နေတာပဲ။

စတာတွေဟာအောက်မှာမြန်မာလိုပြန်ရေးထားတဲ့ကားမက်ရဲ့စွဲချက်(မူရင်းအင်ဂလိပ်ဘာသာပြန်တွင်တရားခွင်လျှောက်လဲချက်အဖြစ်ရေးတယ်။တကယ်တော့ကားမက်ဟာဥပဒေစနစ်ကြီးတခုလုံးကိုစွဲချက်တင်နေတာဖြစ်တဲ့အတွက်စွဲချက်လို့ရေးလိုက်တယ်။NeueRheinischeZeitung No.231 and 232)ကနေကောက်နုတ်ထားတာ။

၁၈၄၈၄၉မှာဂျာမနီမှာလူထုအုံကြွမှုဖြစ်တယ်။အဲဒီအချိန်ဂျာမန်ဒေသတခုလုံးကအော်စတီရီယန်ဟန်ဂေရီအင်ပါယာထဲမှာရှိတယ်။နယ်စားပယ်စားလေးတွေသူတလူငါတမင်းအုပ်ချုပ်မင်းလုပ်နေပေမယ့်အားလုံးရဲ့၀န်ကြီးချုပ်လိုမျိုးမင်းသားတပါးရှိတယ်။ဘုရင်ကသက်သက်။အဲဒီအုံကြွမှုကဗီယင်နာမှာမတ်လအတွင်းစဖြစ်လို့မတ်လမော်လှန်ရေးလို့လဲဂျာမန်သမိုင်းမှာခေါ်တယ်။အဲဒီအကျိုးဆက်အဖြစ်၀န်ကြီးချုပ်လုပ်တဲ့မင်းသားရာထူးကျပြီးလန်ဒန်ထွက်ပြေးတယ်။အမျိုးသားလွှတ်တော်(national assembly)ပေါ်လာတယ်။ အဲဒီအချိန်ပြင်သစ်ကိုနယ်နှင်ခံထားရာကနေကိုလုံကိုကားမက်ပြန်လာတယ်။ပြင်သစ်မှာခင်လာတဲ့မန်ချက်စတာစက်ရုံပိုင်ရှင်အန်ဂယ်နဲ့ပေါင်းပြီးNeueRheinischeZeitung(နယူးရိုင်းဂျာနယ်)ထုတ်တယ်။နယူးလို့ပေးရတာကအရင်ကရိုင်းဂျာနယ်တစောင်ထုတ်ဖူးတယ်။တော်လှန်ရေးမှာဦးဆောင်ပါ၀င်တဲ့လစ်ဘရယ်ခေါင်းဆောင်တချို့နဲ့။အသစ်ဂျာနယ်မှာနိုင်ငံရေးအံကြွမှုတွေဖြစ်အောင်အလွန်ရယ်ဒီကယ်ဖြစ်တဲ့ဆောင်းပါတွေဝေဖန်ရေးတွေဆက်တိုက်ရေးလို့တရားစွဲခံရတယ်။စွဲချက်မှာအခွန်မဆောင်တာရောဥပဒေအရာရှိပုလိပ်တွေကိုအသရေပျက်စေတာရောပါတယ်။ခုစွဲချက်(လျှေက်လဲချက်)ကိုအရင်အာဏာကိုဖြုတ်ချပြီးအရင်ဥပဒေကိုပြန်သုံးနေတာအရင်ဥပဒေစနစ်အရခန်ထားတဲ့တရားသူကြီးတရားရုံးစတာတွေတရားမ၀င်တော့ဘူးဆိုတာနဲ့စတယ်။နောက်ပိုင်းတောက်လျှောက်ဥပဒေနိုင်ငံရေးလူမှုရေးစနစ်တခုလုံးကိုဝေဖန်သွားတယ်။ပဒေသရာဇ်လူ့အဖွဲ့အစည်းကနေမော်ဒန်ဘူဇွှာလူ့အဖွဲအစည်းပေါ်ပေါက်လာပုံဘူဇွှာလူ့အဖွ့ဲအစည်းကအရင်ဥပဒေအဟောင်းထဲမှာပဲသူတို့အကျိုးစီပွားရှာတွေ့ပုံစတာတွေတွေ့ရမယ်။အဓိကအားဖြင့်လူမှုအခြေခံလူတန်းစားအခြေခံပြဿနာတွေကိုနိုင်ငံရေးဥပဒေနည်းလမ်းများဖြင့်ပြင်မရဘူးဆိုတာနဲ့အဲသလိုပြင်ဖို့ကျိုးစားတာဟာအတကယ့်လူများစုအကျိုးစီပွားကိုမျက်ကွယ်ပြုပြီးလူနည်းစုအကျိုးအတွက်ကာကွယ်ရာရောက်နေတယ်ဆိုတာကိုထောက်ပြတာ။ဒီနေ့ပြဿနာတွေဟာနိုင်ငံရေးပြဿနာအခြေခံဥပဒေပြဿနာအဖြစ်မြင်ထားသောဆရာများဆက်ဆွေးနွေးစရာပါ။မူရင်းက၁၅မျက်နှာလောက်ရှိတယ်။အဲဒီအထဲက၃မျက်နာလောက်ကောက်နှုတ်မြန်မာမှုပြုထားတာ။

ဘာသာပြန်နဲ့ပတ်သက်ပြီးပြဿနာတခုကကားမက်အရေးအသားတွေဟာအဆိုအခြေအငြင်းစတာတွေနဲ့အမြဲတွဲထားတဲ့စာကြောင်းရှည်ကြီးတွေဖြစ်နေတာခေါင်းစားရတယ်။ရှိတ်စပီယားရဲ့သြဇာကားမက်ရဲ့အရေးအသားတွေမှာရှိတယ်လို့စာပေပညာရှုင်တချို့ဆိုတာလက်ခံရမလိုပဲ။မူရင်းအရေးအသားကောင်းလွန်းလို့မျောပါသွားရတာတွေရှိပါတယ်။အဲဒီအတွက်မြန်မာလိုပြန်ရေးရာမှာအနက်လွဲခဲ့ရင်ထောက်ပြပေးပါ။ကျေးဇူးတင်ပါတယ်။

လူ့အဖွဲ့စည်းကိုတရားဥပဒေအပေါ်မှာအခြေပြုတည်ဆောက်ထားတာမဟုတ်ဘူး။အဲဒါဟာလုပ်ဇတ်ပဲ။ပြောင်းပြန်ပြောရရင်ဥပဒေတွေကိုသာလူ့အဖွဲအစည်းအပေါ်မှာအခြေပြုတည်ဆောက်ရမယ်။သက်ဆိုင်ရာခေတ်ရဲ့ကုန်ထုတ်ပုံစံရုပ်အခြေခံအရရှိနေတဲ့တဦးချင်းစီရဲ့အနိစ္စသင်္ခါရအပြောင်းအလဲတွေနဲ့မဆိုင်ပဲလူ့့အဖွဲ့အစည်းရဲ့လိုအပ်ချက်နှင့်ဘုံအကျိုးစီးပွားကိုဖေါ်ဆာင်ထားတဲ့အရာတွေသာဖြစ်တယ်။

အခုကျုပ်လက်ထဲမှာကိုင်ထားတဲ့နပိုလီယမ်ကိုဓဥပဒေဆိုတာဟာမော်ဒန်ဘူဇွှာလူ့အဖွဲအစည်းရဲ့လက်ရာမဟုတ်ဘူး။၁၈ရာစုကစဖြစ်ထွန်းလာပြီး၁၉ရာစုလောက်မှာလူလားမြောက်လာတဲ့ဘူဇွှာလူ့အဖွဲအစည်းကသာတရား၀င်ဥပဒေအဖြစ်လက်ခံထားတာဖြစ်တယ်။ဒီခေတ်လူမှူအခြေအနေတွေနဲ့မကိုက်တော့ရင်ဒီဥပဒေစာအုပ်ဟာသာမန်စက္ကူတထုတ်သက်သက်ပဲဖြစ်မယ်။အရင်ခေတ်ဥပဒေကအရင်ခေတ်ကလူမှုအနေအထားကိုမဖန်တီးနိုင်သလိုပဲ(အဲဒါထက်ပိုပြီး)ဥပဒေအဟောင်းကိုလူ့အဖွဲ့အစည်းအသစ်ရဲ့ဖွံဖြိုးတိုးတက်မှုအခြေခံအဖြစ်ခင်ဗျားလာသုံးလို့မရဘူး။

လူ့အဖွဲ့အစည်းဟောင်းအခြေအနေဟောင်းတွေအရဖြစ်လာတဲ့ဥပဒေတွေဟာအဲဒီလူ့အဖွဲ့အစည်းနဲအတူသေဆုံးသွားရမှာဖြစ်တယ်။လူ့ဘ၀အနေအထားတွေပြောင်းရင်ဥပဒေတွေလည်းပြောင်းလဲရမှာပဲ။

အသစ်အသစ်သောလူမှုဖွံဖြိုးမှုရဲ့အသစ်အသစ်သောလိုအပ်ချက်တွေတောင်းဆိုမှုတွေရှိရက်နဲ့ဥပဒေအဟောင်းကိုဖက်တွယ်ထားတယ်ဆိုတာဟာတကယ်တော့ဒီခေတ်လူအဖွဲအစည်းတခုလုံးရဲ့အကျိုးစီပွားကိုမျက်ကွယ်ပြုပြီးလူတစုရဲ့အကျိုးစီပွားဟောင်းကိုကာကွယ်ပေးတာပဲ။

ဒီဥပဒေအခြေခံကိုစောင့်ထိန်းရတဲ့ရည်ရွယ်ချက်ကလူနည်းစုအကျိုးစီပွားကသာတကယ်လိုအပ်တဲ့အရာအဖြစ်အတည်ပြုပေးဖို့။အဲဒီရည်ရွယ်ချက်ကလူထုရဲ့သက်မွေး၀မ်းကျောင်းမှုပုံစံ၊စီပွားရေးနဲ့ကုန်ထုတ်လုပ်မှုပုံစံတွေအရဖြစ်လာတဲ့တကယ့်လူ့ဘ၀လူမှုအခြေအနေတွေကိုမျက်ကွယ်ပြုထားတဲ့ဥပဒေတွေလူ့အဖွဲ့အစည်းထဲကိုတင်သွင်းဖို့၊အဲဒီရည်ရွယ်ချက်ကကိုယ့်အကျိုးစီပွားပဲကိုယ်သိတဲ့ဥပဒေပြုအမတ်တွေကိုဆက်လက်မွေးထုတ်ဖို့နဲ့အဲသလိုလုပ်ခြင်းအားဖြင့်လူနည်းစုအကျိုးစီပွားကိုလူအများစုကြီးရဲ့အကျိုးစီပွားနေရာမှာအစားထိုးခြင်းအားဖြင့်နိုင်ငံရေးအာဏာကိုတလွဲသုံးစားဖို့ပဲဖြစ်တယ်။

ဒါ့ကြောင့်ဥပဒေအခြေခံကိုစောင်ထိမ်းခြင်းဟာတကယ်လုပ်ရမယ့်အရာတကယ်လိုအပ်တဲ့အရာတွေနဲ့ကပြဒါးတလမ်းသံတလမ်းပဲ။ဒီဥပဒေဟာစက်မှုနဲ့ကုန်သွယ်ရေးလုပ်ငန်းတွေကိုအခက်တွေ့စေတယ်။တော်လှန်ရေးကိုဦးတည်သွားမယ့်လူမှုအကျပ်အတည်းတွေဖြစ်လာစေလိမ့်မယ်။

ခုံသမာဓိလူကြီးမင်းများခင်ဗျား
မတ်လကအစပြုပြီးနောက်ပိုင်းလွတ်တော်နဲ့အစိုးရကြားပဋိပက္ခနဲ့ပတ်သက်လို့ကိုယ့်ကိုယ်ကိုယ်မညာတမ်းကြည့်ရအောင်။ဒီပဋိပက္ခဟာလွှတ်တော်နှင့်အစိုးရကြားကပဋိပက္ခမဟုတ်ဘူး။ဒီပဋိပက္ခဟာ၀န်ကြီးအဖွဲ့နှင့်အတိုက်အခံကြားကပဋိပက္ခမဟုတ်ဘူး။အဲဒါဟာ၀န်ကြီးဖြစ်နေသူတွေအမတ်ဖြစ်နေသူတွေနှင့်၀န်ကြီးလုပ်ချင်တဲ့သူတွေအမတ်လုပ်ချင်တဲ့သူတွေရဲ့ပဋိပက္ခမဟုတ်ဘူး။အဲဒါဟာနိုင်ငံရေးပါတီ၂ခုရဲ့ဥပဒေရေးရာအငြင်းပွားမှုမဟုတ်ဘူး။

လူနည်းစု(သို့)လူများစုနဲ့သက်ဆိုင်တဲ့(ကိုယ်စားပြုထားတဲ့)အမျိုးသားလွှတ်တော်ဟာအဲသလိုယုံကြည်နေတာလုံးဝြဖစ်နိုင်ပါတယ်။ဒါပေမယ့်တကယ်အရေးပါတဲ့အချက်ကအမျိုးသားလွတ်တော်ကကိုယ်စားလှယ်တွေရဲ့အထင်အမြင်တွေမဟုတ်ဘူး။ဥရောပပြုပြင်ပြောင်းလဲရေး(တော်လှန်ရေး)နှင့်မတ်လတော်လှန်ရေးကမွေးထုတ်ပေးလိုက်တဲ့အမျိုးသားလွှတ်တော်ရဲ့သမိုင်းပေးအနေအထားသာဖြစ်တယ်။အခုဒီမှာဖြစ်နေတာတွေကလူ့အဖွဲ့အစည်းတခုအတွင်းကနိုင်ငံရေးပါတီ၂ခုရဲ့ပဋိပက္ခမဟုတ်ဘူး။လူအဖွဲအစည်း၂ခုရဲ့ပဋိပက္ခ။နိုင်ငံရေးအသွင်ဆောင်ထားတဲ့လူမှုပဋိပက္ခတွေပဲ။ဆွေးမြေ့နေပြီဖြစ်တဲ့ပဒေသရာဇ်လူ့အဖွဲအစည်းနှင့်မော်ဒန်ဘူဇွှာလူ့အဖွ့ဲအစည်းပဋိပက္ခ။လွတ်လွပ်စွာယှဉ်ပြိုင်ခြင်းကိုအားပေးတဲ့လူ့အဖွဲအစည်းနှင့်ထိမ်းကြောင်းကွပ်ကဲချင်တဲ့လူအဖွဲအစည်းရဲ့ပဋိပက္ခ။ဘာသာရေးကဲတဲ့လူ့အဖွဲ့အစည်းနှင့်သိပ္ပံအခြေပြုလူ့အဖွဲ့အစည်းရဲ့ပဋိပက္ခ။

လူ့အဖွဲ့အစည်းဟောင်းရဲ့နိုင်ငံရေးသရုပ်သကန်ကဘုရားပေးတဲ့အာဏာ(ဘုရင်)၊အနိုင်ကျင့်တဲ့ဗျူရိုကရေစီနှင့်အထိန်းအကွပ်မဲ့စစ်တပ်ပဲ(မူရင်းအင်ဂလိပ်ဘာသာပြန်မှာindependent army ဆိုလိုချင်တာကstand armyမဖြစ်သေးတဲ့လိုမှစွဲခေါ်ဖွဲတဲ့ပဒေသရာဇ် ခေတ်စစ်တပ်ကိုရည်ညွန်းတယ်)။အဲဒီနိုင်ငံရေးအာဏာအဟောင်းကိုအခြေပြုထားတဲ့လူ့အဖွဲ့အစည်းဟောင်းရဲ့လူမှုရေးအခြေခံကဖခင်ကြီးစိုးတဲ့အသိုက်အ၀န်း၊ဆင်တူယိုးမှားကုန်ထုတ်လုပ်ငန်းလေးတွေနှင့်ကျေးလက်လူတန်းစားတချို့တလေကိုတစိပ်တပိုင်းအကျိုးပြုထားတဲ့အခွင့်ထူးခံမင်းစိုးရာဇာတွေရဲ့မြေရှင်စနစ်ပဲ။ဌာနစွဲဒေသစွဲကြီးတယ်(နယ်စားပယ်စားတွေနဲ့စီမံခန်ခွဲတယ်ကိုဆိုလိုသည်။)၊တောနဲ့မြိုနဲ့(လူမှုရေးနိုင်ငံရေးစီပွားရေး)ထိပ်တိုက်တိုးနေတဲ့အခြေအနေကနေနောက်ဆုံးတောကမြို့ကိုလွှမ်းမိုးထားမယ်။{ဒီနေရာမှာပဒေသရာဇ်ခေတ်ဟောင်းလူနေမှုပုံစံက(လူများစုရှိတဲ့)တောမှာအခြေတည်တယ်။နိုင်ငံရေးမှာမြို့ကချုပ်ကိုင်ထားတယ်။တောကလူတွေမြို့ရောက်တောကပြန့်ကားလာလို့တောနဲ့မြို့ရောနှောထိပ်တိုက်တိုးရာကနေတောကလွှမ်းမိုးလာတယ်|တနည်းပြောရရင်လူမှုရေးအခြေအနေဆိုတာတကယ်ကြုံတွေ့နေရတဲ့နေစဉ်ဘ၀အနေအထားမို့လို့အမြဲလက်တွေ့အခြေအနေတွေဖြစ်ပြီးနိုင်ငံရေးဆိုတာနောက်ကလိုက်တယ်ဆိုလိုပုံရတယ်။မက်ဝါဒီဆရာတချို့ပြောတဲ့အခြေခံနဲ့အပေါ်ထပ်အဆောက်အဦးသဘော==ဘာသာပြန်သူ}

အခွင့်ထူးခံမြေရှင်ပဒေသရာဇ်စနစ်နှင့်သူတို့ကိုယ်တိုင်ရဲ့အနေအထား၊တောကမြို့ပေါ်ရောက်လာတဲ့အခြေအနေ၊မြို့စွန်မြို့ဖျားကလူတွေရဲ့နောက်မှီဆွဲဘ၀စတာတွေနဲ့ချိတ်ဆက်ထားတဲ့သာရေးနာရေးရပ်ဓလေ့ရွာဓလေ့၊ရာဇ၀တ်မှုဥပဒေစတဲ့တရားဥပဒေတွေဟာပြောင်းလဲနေပြီ။

ခေတ်ဟောင်းပဒေသရာဇ်လူ့အဖွ့ဲအစည်းရဲ့အောက်ခြေအပြောင်းအလဲဖြစ်တာနဲ့တပြိုင်နက်တည်းခေတ်ဟောင်းနိုင်ရေးအာဏာ(ဘုရားသခင်ကိုကိုယ်စားပြုတဲ့ဘုရင်၊နိုင်လိုမင်းထက်ဗျူရိုကရေစီနှင့်အထိမ်းအကွပ်မဲ့စစ်တပ်၃ချောင်းထောက်အနေအထား)ဟာသူ့ရဲ့လက်ဆုတ်လက်ကိုင်ပြနိုင်တဲ့ရုပ်အခြေခံတွေသူခြေထောက်အောက်မှာပဲပျောက်ဆုံးကုန်ပြီဆိုတာကိုသဘောပေါက်တယ်။

အမျိုးသားလွှတ်တော်ကဒီအပြောင်းအလဲတွေအတွက်အားထုတ်တယ်။တဘက်ကလည်းဘုရင်၊ဗျူရိုကရေစီနှင့်စစ်တပ်ရဲ့ပဒသရာဇ်အခွင့်အရေးတွေဆုံးရှုံးလာတာနဲ့တပြိုင်နက်တည်းလူ့အဖွဲ့အစည်းအဟောင်းဟာနိုင်ငံရေးအာဏာဟာသူတို့လက်ထဲကလျှောကျလာပြီဆိုတာသတိပြုမိတယ်။အမျိုးသားလွှတ်တော်ကဒီအခွင့်ထူးခံတွေကိုစွန်လွှတ်စေချင်တယ်။

စစ်တပ်ဗျူရိုကရေစီနဲ့ပဒေသရာဇ်တွေကဘုရင်ကိုအာဏာမြဲစေချင်တာသိပ်အံ့အောစရာတော့မဟုတ်ဘူး။သူ့အကျိုးစီပွားဟာပဒေသရာဇ်ဗျူရိုကရေစီလူ့အဖွဲ့အစည်းဟောင်းနှင့်ချိတ်ဆက်ထားတယ်ဆိုတာသိတဲ့ဘုရင်ဟာအာဏာသိမ်းဖို့လိုတယ်ထင်တာသိပ်အံ့အောစရာတော့မဟုတ်ဘူး။အမျိုးသားလွတ်တော်ဟာမော်ဒန်ဘူဇွှာလူ့အဖွဲ့အစည်းကိုကိုယ်စားပြုသလိုဘုရင်ဟာလည်းပဒေသရာဇ်လူအဖွဲအစည်းကိုကိုယ်စားပြုထားတာပဲ။

မော်ဒန်ဘူဇွှာလူ့အဖွဲ့အစည်းရဲ့လက်ရှိအခြေအနေအရကုန်ရောင်းကုန်ထုတ်လုပ်ငန်းတွေကိုထိန်းချုပ်ထားတဲ့ဗျူရိုကရေစီနဲ့စစ်တပ်ကိုလိုအပ်တယ်။အသုံးချချင်တယ်။ဘူဇွှာလူ့အဖွဲ့အစည်းရဲ့အရေးအရာရဲ့အစိတ်အပိုင်းတခုအဖြစ်ကန့်သတ်ပစ်ပြီးအသုံးချချင်တယ်။ဘူဇွှာလူ့အဖွ့ဲအစည်းဟာစိုက်ပျိုးရေးလုပ်ငန်းတွေမှာမြေရှင်ပဒေသရာဇ်တွေအခွင်ထူးရနေတာတွေစက်မှုလုပ်ငန်းတွေမှာဗျူရိုကရေစီဝိုင်းကြီးပတ်ပတ်လုပ်နေတာတွေကိုသည်းမခံနိုင်ဘူး။အဲတာတွေဟာဘူဇွှာလူ့အဖွဲ့အစည်းရဲ့ကျာရိုးဖြစ်တဲ့လွတ်လပ်စွာယှဉ်ပြိုင်ခွင့်နဲ့ကန်လန့်တိုက်နေလို့။

ဘူဇွှာလူ့အဖွဲ့အစည်းဟာနိုင်ငံခြားကုန်သွယ်ရေးမှာနိုင်ငံအဝှန်းကုန်ထုတ်လုပ်မှုအစားတော်၀င်ရွှေနန်းရဲ့နိုင်ငံခြားရေးပေါ်လစီကိုငဲ့နေရတာသည်းမခံနိုင်ဘူး။အကောက်ခွန်နဲ့ဘဏာရေးကဏ္ဍဟာကုန်ုထုတ်လုပ်ငန်းတွေရဲ့လိုအပ်ချက်အရသာရှိရမှာ။ပဒေသရာဇ်လူအဖွဲ့အစည်းဟောင်းမှာကုန်ထုတ်လုပ်ငန်းဆိုတာဘုရင်လိုအပ်ချက်အရပဲဖြစ်ရတယ်။အဲတာဟာကံကျွေးချစနစ်ရဲ့ပဒေသရာဇ်တံတိုင်းအတွက်လူမှုထောက်တိုင်တွေပဲ။

မော်ဒန်စက်မှုလူ့အဖွ့ဲအစည်းဟာလည်းချိန်ခွင်လျှာညှီဖို့လိုလာတယ်။ဒါကြောင့်မော်ဒန်လူ့အဖွဲ့အစည်းဟာကျေးလက်မြို့ပြကြားကကွာဟနေတဲ့ဥပဒေနိုင်ငံရေးတံတိုင်းတွေဖြိုချပစ်ရတယ်။မော်ဒန်လူ့အဖွ့ဲအစည်းမှာလူတန်းစားကွားခြားမှုကတော့ရှိနေမယ်။ဒါပေမယ့်အရင်လူ့အဖွဲ့အစည်းဟောင်းလိုနေရာဌာနကွားခြားမှုတော့မရှိတော့ဘူး။ဒီလူတန်းစားအသစ်(ဘူဇွှာကိုဆိုလိုသည်)ဟာနယ်စားပယ်စားတွေနဲ့ဘုရင်ကိုဆန့်ကျင်ဖို့ညီညွတ်လာကြတယ်။ဒီလူတန်းစားတိုက်ပွဲတွေကြားမှာဒီလူ့အဖွဲ့အစည်းရဲ့အသက်ဆက်တိုးတက်တိုးထွက်လာတယ်။

(ကွန်မြူနစ်စာစောင် အမှတ်စဉ်(၁)အတွဲ(၁) ပါဆောင်းပါးဖြစ်ပါတယ်။ စာစောင်အပြည့်အစုံကို ပူးတွဲပါ[လင့်ခ်](https://my.pcloud.com/publink/show?code=XZSCJH7Z2tysSL9So1jqLhyPGS1Nk5CSqBl7)ကနေ ဒေါင်းယူဖတ်နိုင်ပါတယ်။
