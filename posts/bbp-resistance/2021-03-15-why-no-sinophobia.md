---
title: Sinophobia Vs. Anti-China
author: Howard
date: March 15, 2021
---

လက်ရှိ အာဏာသိမ်းမှု ဖြစ်စဉ်မှာ ထင်ထင်ရှားရှားတွေ့လာရတာကတော့ တရုတ်ပြည်မကြီးရဲ့ ကိုယ်ကျိုးပဓာနဝါဒီနဲ့ မြန်မာနိုင်ငံသားတွေ တရုတ်နိုင်ငံအပေါ် ဆန့်ကျင်လိုစိတ်နဲ့ အမုန်းတရားတွေ သိသိသာသာကြီးထွားလာတာတွေကိုပါပဲ။ ဒါပေမယ့် တရုတ်ဆန့်ကျင်ရေးလှုပ်ရှားမှု (Anti-China Movement) နဲ့ တရုတ်မုန်းတီးရေးအစွဲ (Sinophobia) ဟာ မတူပါဘူး။

ဒီပို့စ်မှာတော့ အာရှနိုင်ငံတွေက လှုပ်ရှားမှုတချို့ကို လေ့လာပြီး ကျွန်တော့် အတွေးသက်သက်ကို ရေးထားပါတယ်။ စာရှည်မှာဆိုလို့ အဲဒီ လှုပ်ရှားမှုတွေအကြောင်းတော့ မထည့်ထားပါဘူး။ ထုံးစံအတိုင်း တစ်ပုံချင်းစီမှာ ဝင်ဖတ်ကြည့်နိုင်ပါတယ်။

### ကျွန်တော်တို့ ဘာကြောင့် Sinophobic မဖြစ်သင့်လဲ?

Sinophobia ဟာ တရုတ်ယဉ်ကျေးမှု၊ တရုတ်အစားအစာ စသဖြင့် တရုတ်နဲ့ ပတ်သက်သမျှ ဆန့်ကျင်တာ၊ တရုတ်မြင်ရင်ကို ကြောက်တာ၊ မုန်းတာ စတဲ့အထိပါ ဖြစ်နိုင်ပြီး လူမျိုးရေးအဓိကရုဏ်းတွေအထိ ဦးတည်သွားနိုင်ပါတယ်။ ဥပမာ -၁၉၆၇ တရုတ် မြန်မာအရေးအခင်းလိုမျိုးပါ။ လူမျိုးရေးအဓိကရုဏ်းတွေဟာ အသုံးဝင်တဲ့ ရလဒ်တွေ မရှိပဲ အာဏာရှင်တွေ အမြတ်ထုတ်တာနဲ့ပဲ အဆုံးသတ်လေ့ ရှိပါတယ်။

အခုဆိုရင် ကျွန်တော်တို့ရဲ့ တရုတ်ပြည်မကြီးကို ဆန့်ကျင်လိုစိတ်ကို အသုံးချပြီး လူမျိုးရေးအဓိကရုဏ်းထိ ရောက်အောင်၊ ပြဿနာတစ်ခု ပိုတိုးအောင် သွေးထိုးလှုံ့ဆော်နေတာတွေ ရှိပါတယ်။ ကျွန်တော်တို့ သိထားရမှာက ဘယ်သောအခါမှ လူမျိုးရေးခွဲခြားသူ (Racist) အဖြစ်မခံပါနဲ့။ ကျွန်တော်တို့ရဲ့ မသိစိတ်မှာ ရှိနေနိုင်တဲ့ Racism ဓာတ်အခံကို အသုံးချပြီး ရိုဟင်ဂျာအရေးကနေတစ်ဆင့် စစ်တပ်ရဲ့ နိုင်ငံရေးအမြတ်ထုတ်မှုတွေ ရှိခဲ့တာကို မမေ့သင့်ပါဘူး။

နောက်တစ်ခုက မြန်မာပြည်ဖွားတရုတ်တွေရဲ့ ခံစားချက်ပါ။ အသိုင်းအဝိုင်းတစ်ခုမှာ လူနည်းစု (minority) ဖြစ်ရခြင်းဟာ မလွယ်ပါဘူး။ မြန်မာပြည်ဖွားတရုတ်တွေထဲမှာ ကိုယ့်ကိုယ်ကိုယ် မြန်မာနိုင်ငံသားလို့ပဲ သဘောထားပြီး ကျွန်တော်တို့နဲ့အတူ ဒီတော်လှန်ရေးမှာ ပါဝင်နေကြသူတွေ ရှိပါတယ်။ အားလုံးသိကြမယ့် ရှေ့တန်းကနေ တိုက်ရင်း ကျဆုံးသွားတဲ့ ညီမလေး ကြယ်စင်၊ မနေ့ကမှ ကျဆုံးသွားတဲ့ ဆေးကျောင်းသား ညီလေး ခန့်ညားဟိန်းတို့ဟာ မြန်မာပြည်ဖွား တရုတ်တွေပါ။ ဒါကြောင့် တရုတ်မုန်းတီးရေးအစွဲ (Sinophobia) မဖြစ်အောင် ရှောင်ပါ။ FYI: မာလာရှမ်းကောလည်း စားလို့ ရပါသေးတယ်။ ဗမာပြည်ဖွား တရုတ်လူမျိုးနဲ့လည်း ရည်းစားထားလို့ ရပါတယ်။

အနှစ်ချုပ်ကတော့ တရုတ်ပြည်မကြီးကို ငွေကြေးမစီးဆင်းစေမယ့် လုပ်ရပ်တွေ ရပါတယ်။ တရုတ်က သူ့နိုင်ငံသားတွေကိုပဲ သူ ဂရုစိုက်ပါတယ်။ ဒါကြောင့် လူမျိုးရေး မခွဲခြားပါနဲ့။ မဆိုင်တဲ့ မြန်မာပြည်ဖွားတရုတ်တွေကို မခွဲခြားပါနဲ့​။ သူတို့ရဲ့ စီးပွားရေးကလည်း ဒီနိုင်ငံရဲ့ အခြေအနေပေါ်ပဲ မူတည်ပါတယ်။ (ပြည်မကြီးနဲ့ ချိတ်ပြီး အလုပ်မလုပ်ရင်ပေါ့)

### တရုတ်နိုင်ငံကို ထိထိရောက်ရောက် ဘယ်လို ဆန့်ကျင်ကြမလဲ?

Anti-China Movement ဟာ တရုတ်အစိုးရနဲ့ တရုတ်ပြည်မကြီးကို ဆန့်ကျင်ကန့်ကွက်တဲ့ လှုပ်ရှားမှုမျိုးတွေ ဖြစ်ပါတယ်။ တရုတ်ပိုင်စက်ရုံတွေကို မီးရှို့တာ ဖျက်ဆီးတာ စတာတွေဟာ တရုတ်ဆန့်ကျင်ရေးလှုပ်ရှားမှုရဲ့ ပထမဆုံး ခြေလှမ်းအနေနဲ့ သင့်တော်ပါတယ်။ သဘောတရားကတော့ မြန်မာနိုင်ငံမှာ ဖြစ်နေတဲ့ ပြဿနာတွေဟာ တရုတ်ရဲ့ အကျိုးစီးပွားနဲ့လည်း သက်ဆိုင်နေတယ်ဆိုတာကို သတိပေးတဲ့ သဘောပါ။ ခုဆိုရင် တရုတ်ရဲ့ သဘောထားကို ကျွန်တော်တို့ ပြတ်ပြတ်သားသား မြင်ရပါတယ်။

ဒါပေမယ့် ရေရှည်မှာတော့ အလုပ်မဖြစ်နိုင်ပါဘူး။ ဘာလို့လဲဆိုတော့ ဒီစက်ရုံတွေကို မီးရှို့လည်း မီးအာမခံလိုမျိုး အရေးပေါ်အခြေအနေအတွက် အစီအမံ ရှိပြီးသားမို့လို့ပါ။ ဒီတော့ နောက်တစ်ဆင့်အနေနဲ့ကတော့ Mobile Legends နဲ့ တရုတ်ဂိမ်းတွေ၊ Tik Tok စတဲ့ Tech Products တွေကို မသုံးတာတွေ ဒါတွေကလည်း အများညီရင် သက်ရောက်မှု ရှိပါတယ်။ Online Shopping လုပ်တဲ့သူတွေအနေနဲ့လည်း တရုတ်က Order မှာတာကို ရပ်ပါ။ တရုတ်နိုင်ငံ အခြေစိုက် Product တွေ Service တွေကို လုံးဝ အသုံးမပြုပဲ ရပ်လိုက်တာပါ။ တရုတ်ပြည်မကြီးဆီကို ငွေကြေးစီးဆင်းမယ် ထင်သမျှ အကုန်ရပ်ပါ။ လက်ရှိ တရုတ်ဖုန်းတွေ ရိုက်ခွဲဖို့တော့ မလိုပါ။ နောက်ထပ် အားမပေးဖို့ပဲ လိုပါတယ်။ ဒါကြီးက ချက်ချင်းလက်ငင်း impact ရှိချင်မှ ရှိပါမယ်။ ဒါပေမယ့် ရေရှည်ဆက်လုပ်ပါ။

​အပေါ်မှာ ပြောတာတွေကတော့ လုပ်နိုင်တဲ့ Actions ပါ။ Awareness အနေနဲ့ကတော့ လူမှုကွန်ရက်မှာ PRC ကို ဆန့်ကျင်ကြောင်း ပြောဖို့၊ တရုတ်ပြည်မကြီးကို သောက်မြင်ကတ်ကြောင်း ရေးဖို့၊ နောက်တစ်ခုက ပြည်မကြီးက ကုန်ပစ္စည်းတွေကို မသုံးပဲ မီးရှို့ပြတာ၊ လွှင့်ပစ်ပြတာ စတာတွေကို တင်ချင်ရင် တင်နိုင်ပါတယ်။ (ခက်တာက သူတို့ဆီမှာက WeChat နဲ့ Weibo ပဲရ)

နောက်တစ်ဆင့်ကတော့ Next Level ပါ။ ဒါ ကျွန်တော်တို့ တိုက်ရိုက်မလုပ်နိုင်ပါဘူး။ ဘယ်သူလုပ်နိုင်လဲဆိုရင် CRPH ပါ။ တရုတ်က သူ့ရဲ့ One-China Policy ကို လက်မခံ သဘောမတူကြမှာကို ကြောက်ပါတယ်။ ဒီတော့ ကျွန်တော်တို့အနေနဲ့ ထိုင်ဝမ်၊ ဟောင်ကောင်ကို လှုပ်ရှားမှုတွေနဲ့အတူ ရပ်တည်ပေးတဲ့အပြင် အစိုးရအဆင့်မှာ ထိုင်ဝမ်နဲ့ သံတမန်ဆက်ဆံရေးကို စသင့်ပါတယ်။ နိုင်ငံတကာက အသိအမှတ်ပြုတဲ့ CRPH အစိုးရနဲ့ ပြည်သူတွေက ROC လို့ ခေါ်တဲ့ ထိုင်ဝမ်ကို တခဲနက် ထောက်ခံနေကြတယ်ဆိုတာက သူတို့အတွက် ထည့်စဉ်းစားစရာ တစ်ခု ဖြစ်နိုင်ပါလိမ့်မယ်။

### ကျမ်းကိုးစာရင်း

- မရှိပါ။ Google မှာ စာလိုက်ဖတ်ပြီး ကိုယ်ထင်ရာ ကိုယ်ရေးထားတာ :3
