---
title: တော်လှန်ရေးတစ်ခုလုပ်ရင် ထိပ်တိုက်မတွေ့လို့မရဘူးဆိုတာကို နားလည်ဖို့လိုတယ်
author: BBP - Resistance
date: March 9, 2021
---

ဒီ သပိတ်ကိစ္စတွေ အတော်ညံလာတော့ Hobbes ရဲ့ Hobbes Dilemma ကို တော်တော် သုံးပြီး လူတွေ ဘယ်လို လုပ်သင့်တယ်။ ရပ်ကျေးဖွဲ့ရေး မဖွဲ့ရေးတွေ အတော်လေး အငြင်းအခုံဖြစ်ကြတယ်။ ကျနော် အဲ့တုန်းက ဖြည့်စွက်ပြီး ပြောခဲ့တာက Contextual transformation အကြောင်း။ ကျနော်တို့ သပိတ်တွေ Social disobedience တွေ ဖန်တီးတဲ့ အခါမှာ ဖိနှိပ်တဲ့ အစိုးရဖက်ကနေ ဖြိုခွင်းရတယ်။ ဒါက တစ်ဖက်နဲ့ တစ်ဖက် အခြေအနေပေါ် မူတည်ပြီး adapt လုပ်ရတာမျိုးပေါ့။ ၈၈ က အဲ့တုန်းက စစ်တပ်က အသေဖိတဲ့ အချိန်မှာ လူထုက မကြောက်ခဲ့ဘူး။ ဒါပေမယ့် All against all ဖြစ်တဲ့ အချိန်မှာ လူထုက ရှုံးသွားတာ။ အဲ့ဒီ YU political Society က ရေးတဲ့ why regimes create disorder စာတမ်းရဲ့ အနှစ်သာရက အဲ့ဒါ။ Hobbes Dilemma မဟုတ်ဘူး။ ၈၈ မှာ စစ်တပ်နဲ့ ပြည်သူရဲ့ အားပြိုင်မှုကို Hobbes Dilemma နဲ့ ဖြေရှင်းပြရုံပဲ။ တကယ်က စစ်တပ်ရဲ့ adaptation ပဲ။

ခု ကျနော်တို့ ဖြစ်နေတဲ့ အခြေအနေက ၈၈ ပြောင်းပြန်ဖြစ်သယောင်ဖြစ်တယ်လို့ ကျနော် ယူဆတယ်။ စစ်တပ်က ပထမဆုံး ထောင်သားတွေ လွှတ်တယ်၊ မီးကွင်းပစ်တယ်။ လူတွေကြားထဲမှာ အစိုးရမရှိတဲ့ ပုံစံတွေ ဖန်တီးတယ်။ ဒါကို ကျနော်တို့ ကျော်နိုင်ခဲ့တယ်။ အခြေအနေတစ်ခုအထိ လူထုက ငြိမ်းချမ်းစွာ ကျော်နိုင်ခဲ့တယ်။ ပြောရရင် ကျနော်တို့က adaptation လုပ်နိုင်ခဲ့တယ်။ တစ်ခုရှိတာက ဒီလို ငြိမ်းချမ်းစွာ လုပ်နေတဲ့ ကိစ္စဟာ တစ်ချို့သော လူတွေ အတွက် အသေဆုပ်ကိုင်ထားရမယ့် ဗျူဟာ ဖြစ်သွားတယ်။ ငြိမ်းငြိမ်းချမ်းချမ်း လုပ်နေသမျှ စစ်တပ်ရဲ့ ရန်ကို ဖြေရှင်းနိုင်မယ်လို့ ယုံကြည်သွားတယ်။ တစ်ဖက်မှာလည်း တပ်က လူတွေရဲ့ လှုပ်ရှားပုံတွေကို လိုက်ပြီး ခြောက်လိုက်၊ ချော့လိုက်နဲ့ လေ့လာပုံရတယ်။ ပထမဆုံး ရေကားတွေ သုံးတယ်။ ရာဘာကျည်တွေ သုံးတယ်။ တစ်ဆင့်တက်တယ် ကျည်အစစ် စသုံးလာတယ်။ ဒါမယ့် လူထုဖက်က ဗျူဟာက ဘာမှ မပြောင်းလဲလာဘူးစစပြကတည်းက ဒီပုံစံဟာ ခုထိ ဒီပုံစံပဲ။ အထိအခိုက်များလာသလောက် အကျိုးက မဖြစ်ဘူး။ ဟိုဖက်က အထိအခိုက်မရှိဘူး။ ဒီလို ဖြစ်လာတာနဲ့အမျှ တပ်ဖက်က တစ်ဆင့်ပြီး တစ်ဆင့် တက်လာတယ်။ GSC ကို ဖြိုခွဲသွားတာ ကြည့်ရင် စစ်တပ်ရဲ့ Adaptation လုပ်နိုင်တဲ့ အရည်အချင်းက စဉ်းစားစရာကောင်းတယ်။ ခု ဒီည စမ်းချောင်းကိစ္စကလည်း စစ်တပ်က adaptation လုပ်နေတာ။ ငြိမ်းချမ်းစွာ ဆန္ဒပြတာကလွဲပြီး ကျန်တာ ဘာမှ မလုပ်တဲ့ လူထုကို ၈၈ က လို ထောင်နဲ့သောင်းနဲ့ ချီအောက် မပစ်တော့ဘူး။ နိုင်ငံတကာအမြင်လဲ ရှိတော့ သူတို့ရဲ့ လူထုပေါ်အခြေခံပြီး ပြောင်းလာတဲ့ ဗျူဟာတွေဟာ အလုပ်ဖြစ်လာတယ်။ ဒါက ဘာလို့လဲဆိုတော့ လူထုဟာ Adapt မလုပ်လာလို့ပဲ။ ထိပ်တိုက်မတွေ့တာတစ်ခုနဲ့တင် လူထုရဲ့ ဗျူဟာက စစ်တပ်အတွက် လေ့လာဖို့ အချိန် ၁ လ လောက် ရလာတယ်။ ရှေ့လျှောက် ကျနော်တို့ adapt လုပ်ကြဖို့ လိုတယ်။ အဲ့လို ကိုယ့်ဖက်က ပြန်လာမယ့် Transformation ကို စစ်တပ်ဖက်ကလည်း ၈၈ လို ပြင်းထန်တဲ့ လူသတ်မှုတွေကို ကျူးလွန်လာလိမ့်မယ်။ ဒီလို ကျုးလွန်လာတဲ့ စစ်တပ်ကို ၈၈ ကလို တန်ပြန် တုံ့ပြန်နိုင်ပြီဆို ကျနော်တို့ နိုင်သွားပြီ။ ကျနော်တို့ တော်လှန်ရေးတစ်ခုလုပ်ရင် ထိပ်တိုက် မတွေ့လို့ မရဘူးဆိုတာကို နားလည်ဖို့လိုတယ်။
